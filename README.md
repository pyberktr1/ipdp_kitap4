# ipdp_kitap4
 Python ile İleri Paralel Programlama Teknikleri

Günümüzde modern uygulamaların ihtiyaç duyduğu yüksek veri işleme kapasitesi, çok işlemcili/çekirdekli platformlarla ancak karşılanabilir. Bu durum, uygulamaların paralel programlama tekniklerine dayalı biçimde geliştirilmesini zorunlu hale getirmiştir. Elinizdeki bu kitap, paralel uygulamaların Python’da nasıl geliştirilebileceğini gösteren değerli bir rehber niteliğindedir. Kitabın içeriği, üniversitelerin bilgisayar mühendisliği bölümlerinde okutulan paralel programlama derslerine uygun olarak hazırlanmıştır. 
Dil olarak Python’un seçilmiş olması tesadüf değildir. Python’un sürekli gelişimi teşvik eden açık kaynak kodlu yapısının yanı sıra, paralel uygulama geliştirme gibi karmaşık bir süreci kolaylaştıran ve hızlandıran yüksek düzeyli yaklaşımı, öğrenciler tarafından konunun kavranmasını kolaylaştırmaktadır. Ayrıca, paralel programlama yaklaşımı, yapay zeka uygulamaları gibi yoğun hesaplama gerektiren alanlarda kaçınılmaz yoldur. Python’un yapay zeka uygulamaları geliştirmek için ideal bir ortam sağlaması nedeniyle kitapta paralel programlama tekniklerinin örneklenmesinde tercih edilmiştir. 
Kitapta üç temel paralel programlama tekniği, etkili ve pratik örneklerle sunulmuştur: Çoklu iş parçacıklarına, çoklu süreçlere ve asenkron korolara dayalı paralel programlama teknikleri. Her bir tekniği, belli bir uygulama alanında vaz geçilmez kılan ayrı özellikleri vardır. İyi bir programcının her bir tekniğin cilvelerini ve kullanım yerlerini iyi bilmesi gerekir. Yüksek performanslı uygulamaların, bilgisayar kaynaklarını en verimli biçimde tüketecek şekilde tasarlanmasının yolları, kitapta bu üç tekniğe ait ayrı kısımlarda ayrıntılı biçimde ele alınmaktadır. Kitapta yer alan uygulama örnekleri ayrıca bir Github sitesinde hazır biçimde sunulmuştur. Bu durum kitaptan elde edilecek istifadeyi en üst düzeye çıkarmaktadır.
Kitabı bitiren okuyucu, profesyonel manada yüksek performanslı uygulamaları hayata geçirebilmek için gerekli tüm bilgilerle donanmış olacaktır. Yazar, şimdi sizi, bu heyecanlı yolculukta, Python uygulamalarınızı yarıştırmaya davet ediyor. Var mısınız sıkı bir yarışa? O halde artık yarış Python arenasında başlasın!

Kitap indirme linkleri:

